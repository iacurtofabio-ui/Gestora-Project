# Gestora

> **Documento di ingresso del progetto.** Si legge a inizio di ogni sessione.
> Cosa è aperto → `BACKLOG.md` · Come si fa una cosa → `RUNBOOK.md`

---

## 1. Stato — aggiornato al 07/10/2026

**Gestora v2 in corso** dal 05/10/2026. Gestora è pensata per un locale vero, nei turni di
servizio: le segnalazioni che arriveranno da lì, insieme alle nuove richieste, sono il lavoro della
v2 (vedi §4).

**Produzione pronta ma non ancora in uso**: al 07/10/2026 il primo avvio (`/setup`) non è stato
fatto (`GET api/Setup/stato` → `setupCompletato: false`) e su Neon non ci sono zone, tavoli, fasce
né prenotazioni.

| | |
|---|---|
| Backend | `https://gestora-api-emdvdqegg7g8gmaq.canadacentral-01.azurewebsites.net` — Azure App Service (F1), distribuzione continua da Docker Hub attiva |
| Frontend | `https://gestora-project-xi.vercel.app` — Vercel, punta al backend Azure |
| Database | PostgreSQL su Neon (gratuito permanente): 7 migration EF + tabelle Quartz |
| Test | **338** backend (xUnit) + **74** frontend (Vitest), tutti verdi |
| Modifiche al database | 7, applicate in locale e su Neon (elenco nel foglio *BE · Migration* del tracker) |
| Vulnerabilità note nelle librerie | 1 — AutoMapper 12.0.1, accettata (vedi `BACKLOG.md`, *Rischi accettati*) |
| Branch | si lavora su **`v2`**; `main` è quello pubblicato in produzione |

**Ultima cosa fatta** (06/10/2026): `V2-002` — tetto dei coperti per prenotazione spostato in
configurazione (`Prenotazioni:MaxCopertiPerPrenotazione`, 50), letto dai validatori e dalla pagina
pubblica tramite `GET limiti-prenotazione`. Sviluppata da Fabio, guidato. **Non ancora in
produzione**: serve il merge `v2` → `main` (`RUNBOOK.md` §5); `dev` non si usa più.

**In corso** (dal 07/10/2026): `V2-007` — coerenza fra fasce, tavoli e prenotazioni. Analisi di
Fabio guidato (T01–T03), sviluppo e verifica di Claude su richiesta di Fabio (T04–T22): codice,
test e documenti fatti. Variabili Azure controllate (T23, nessuna da impostare). Dai test visivi di
Fabio dell'08/10 tre correzioni di Claude (T26–T28), verificate a vista. **Restano** il
rilascio (T24) e la chiusura (T25), di Fabio. Avanzamento nel foglio *Task* del tracker.

Per dati su cui provare: `dotnet run -- --seed-sviluppo` da `GestoraWebApi`.

---

## 2. Cos'è Gestora

Applicativo per gestire l'organizzazione di un'attività commerciale con posti a sedere —
ristorante, pub, pizzeria.

Fa tre cose:
1. **Configurare la sala**: zone, tavoli e loro capienza, fasce orarie con un tetto di coperti
2. **Prendere prenotazioni**, sia dallo staff (anche al telefono) sia dal cliente da solo
3. **Assegnare il tavolo da solo**, unendo più tavoli quando serve, scegliendo la combinazione
   che spreca meno posti

Tre ruoli: **Admin** (configura tutto e gestisce gli utenti), **Staff** (prenotazioni e
dashboard), **Cliente** (solo le proprie prenotazioni).

Un utente può avere **più ruoli insieme** — è normale, non un errore.

---

## 3. Com'è fatto

### Struttura

**A livelli, dentro un progetto solo**: `Controller → Service → Repository → database`.
Non è "Clean Architecture" né "DDD". Per un progetto di questa dimensione la struttura a livelli
è la scelta giusta.

```
Gestora/
├── GestoraWebApi/        backend (.NET) — vedi il suo CLAUDE.md
├── GestoraWebApi.Tests/  test del backend (xUnit)
├── gestora-frontend/     frontend (React) — vedi il suo CLAUDE.md
├── docs/archivio/        documenti chiusi, sola lettura
├── Gestora.sln           soluzione .NET: API + test, si apre questa in Visual Studio
├── global.json           versione dell'SDK .NET
├── CLAUDE.md             questo file
├── BACKLOG.md            cosa resta da fare
├── RUNBOOK.md            come si fanno le operazioni
└── TrackGestora.xlsx     il tracker (solo locale, non versionato)
```

In radice stanno solo i documenti vivi. Appunti personali, credenziali e backup **non vanno
messi in questa cartella**, nemmeno ignorati da Git.

### Backend — ASP.NET Core 9

Entity Framework Core 9 su PostgreSQL, autenticazione con ASP.NET Identity + token JWT.
In più: **Quartz** per i due lavori notturni programmati, **FluentValidation** per i controlli
sui dati in ingresso, **AutoMapper**, **Serilog** per i log, cache in memoria.
Test con **xUnit + Moq**. Deploy con **Dockerfile** (immagine su Docker Hub, Azure la scarica da
solo).

### Frontend — React 19 + TypeScript + Vite

**React Router v7** (attenzione: qualsiasi nota che parli di v6 è sbagliata), **TanStack Query
v5** per le chiamate al server, **React Hook Form + Zod** per i form, **shadcn/ui + Tailwind CSS
v4** per l'aspetto, **Axios** con un intercettore che allega il token.
Tavolozza propria (un solo blu di marca, neutri freddi) con tema chiaro/scuro, verificata per
leggibilità con `gestora-frontend/scripts/contrasto.mjs`. Direzione visiva ispirata a Docker Hub
(barra superiore fissa, bordi sottili, raggio contenuto), carattere Inter.
Test con **Vitest + Testing Library**. Deploy su **Vercel**, che ripubblica da solo a ogni push
su `main` che tocca `gestora-frontend/**`.

**`/` è pubblica**: presenta il locale e lascia controllare la disponibilità senza registrarsi.
⚠️ Su quella pagina non c'è nessun token: gli unici endpoint chiamabili sono `check-disponibilita`
e `limiti-prenotazione`.

### Due ambienti separati in modo stabile

- **Locale**: frontend su `localhost:5173`, backend su `localhost:5099`, database PostgreSQL
  sulla macchina. Il frontend locale legge `.env.local` (non versionato).
- **Produzione**: Vercel (frontend) + Azure App Service (backend) + Neon (database). **Non legge
  mai** `.env.local`: usa la propria variabile `VITE_API_URL` impostata nel pannello Vercel (deve
  essere di tipo *Config*, non *Secret* — vedi `RUNBOOK.md` §8).

Cambiare `.env.local` non ha nessun effetto sulla produzione. Aprire `localhost:5173` mostra
sempre i dati del database locale: è voluto.

⚠️ La produzione non è ancora in uso (vedi §1), ma il locale può fare il primo avvio in qualsiasi
momento e da lì i dati sono veri: niente reset del database di produzione e niente prove "sporche"
su Neon senza averlo deciso insieme.

---

## 4. Come lavoriamo

### Da dove arriva il lavoro

1. **Segnalazioni dal locale**: problemi, dubbi, richieste che emergono nei turni. Si annotano
   così come arrivano in `BACKLOG.md`, sezione *Segnalazioni dal locale*.
2. **Nuove richieste e idee nostre**: miglioramenti, refactoring, attività di studio.

Ogni attività presa in mano diventa una voce `V2-xxx` in `BACKLOG.md`. Nessuna soluzione già
presente è intoccabile: si valuta caso per caso.

### La regola fondamentale: prima si decide chi sviluppa

La v2 è anche un percorso di crescita come sviluppatore full stack (struttura del progetto,
backend, frontend, database, Entity Framework, API, architettura, gestione degli errori,
debugging, refactoring, test, Git). Claude **non è un semplice esecutore**.

Per **ogni** nuova richiesta, bug, segnalazione o modifica, **prima di toccare qualsiasi file**
Claude chiede come affrontarla, proponendo esplicitamente le due strade:

**1. La sviluppo io** — Claude fa da senior developer che guida:
- spiega cosa va modificato, dove e **perché** (il motivo tecnico)
- procede a **piccoli passi**, con le istruzioni per eseguire di persona ogni passaggio
- controlla insieme il risultato di ogni passo prima di andare avanti
- **non modifica il codice al posto mio**, salvo quando lo chiedo esplicitamente

**2. La sviluppi tu** — Claude implementa, ma prima:
- analizza la richiesta e il codice coinvolto
- individua dipendenze e conseguenze sulle altre parti del progetto
- spiega in breve l'approccio che intende usare
- poi implementa, verifica il risultato e dice chiaramente cosa ha modificato

La scelta si scrive nella colonna *Chi sviluppa* della voce in `BACKLOG.md`.

---

## 5. Decisioni di prodotto

Sono le regole con cui funziona Gestora oggi. **Valgono finché una richiesta non le riapre**: se
succede, si decide insieme e la nuova regola si scrive qui, al posto della vecchia. Il testo
originale con le motivazioni è in `docs/archivio/`.

1. **La capienza della fascia oraria è in coperti**, non in numero di prenotazioni (campo
   `MaxCoperti`)
2. **Le modifiche al database si applicano a mano**: Claude prepara, Fabio applica seguendo il
   `RUNBOOK.md`
3. **Bonus dei posti di testata solo per unioni di soli tavoli da 2** (2 tavoli = 6 posti,
   3 tavoli = 8). Per qualsiasi unione mista, capienza = somma semplice
4. **Vince sempre la combinazione con meno posti sprecati**, tavolo singolo o unione che sia.
   Si uniscono quanti tavoli servono (nessun limite dal 07/10/2026, `V2-007`), tutti della stessa
   zona; a parità di spreco, meno tavoli
5. **La capienza di un tavolo è un numero qualsiasi da 1 in su**
6. **Il primo amministratore si crea da una schermata di primo avvio**, non da un endpoint pubblico
7. **I tavoli si creano a mano** dall'Admin (la creazione automatica è un'idea in `BACKLOG.md`)
8. **È il tetto della fascia a decidere quando è esaurita**, non il numero di tavoli. Ma il tetto
   di una fascia attiva **non può superare i posti della sala** (tavoli attivi nelle zone attive,
   somma semplice senza bonus testate): si controlla salvando o attivando una fascia e modificando
   tavoli o zone, e la modifica che porterebbe i posti sotto un tetto è bloccata. Quindi prima i
   tavoli, poi le fasce (`V2-007`)
9. **La pagina Postazioni mostra in cima il riepilogo della sala**: è solo informativo
10. **"Una prenotazione al giorno" per il Cliente è un controllo dell'applicazione**, non un
    vincolo del database
11. **Online si prenota fino a 20 persone** (Cliente e pagina pubblica): oltre, «contatta
    direttamente il ristorante». Lo Staff, che prende anche le tavolate al telefono, arriva al
    limite tecnico di 50. Entrambi in configurazione (`V2-007`)

---

## 6. Cosa è aperto

Il dettaglio aggiornato è in **`BACKLOG.md`**; i difetti singoli nel foglio **Fix e Bug** del
tracker.

---

## 7. Regole non negoziabili del progetto

1. **Commit e push li fa sempre Fabio, mai Claude.** Claude fornisce il messaggio di commit con
   l'elenco delle modifiche. Formato: `feat: descrizione` oppure `feat: WIP - descrizione` se
   incompleto (`fix:`, `docs:`, `chore:`, `refactor:`, `test:` per gli altri tipi).
2. **La produzione non si tocca in autonomia.** Database, variabili d'ambiente, deploy: si
   preparano le istruzioni e le esegue Fabio.
3. **Operazioni delicate** (`.env`, `.gitignore`, credenziali, variabili d'ambiente, rimozione di
   file dal tracciamento Git): Claude spiega cosa succede e perché, poi passa le istruzioni a
   Fabio. Non le esegue.
4. **Controllare il branch** a inizio di ogni blocco di modifiche, non solo a inizio sessione:
   si lavora su **`v2`**, mai direttamente su `main`.
5. **Comandi PowerShell su una riga sola**: i blocchi su più righe si concatenano male nel suo
   terminale.
6. **Prima si decide chi sviluppa, poi si procede** (§4). Nessun file si modifica appena arriva
   una richiesta.

---

## 8. Il tracker

**`TrackGestora.xlsx`**, in questa cartella, è il tracker unico e ufficiale. **Solo locale**: è nel
`.gitignore` e non sta nel repository (dal 07/10/2026), quindi va salvato a parte. Aggiornamento
manuale, nessuna automazione.

Una **Dashboard** con indice cliccabile e conteggi automatici, poi un foglio per ogni parte del
progetto, con backend e frontend separati (prefisso `BE ·` e `FE ·`: Models, DTO, Repository,
Services, Controllers, Method, Validators, Infrastruttura, Test, Auth e Security, Jobs, Migration
· Pagine, Componenti, Hook e API, Auth, Test). **Appunti e Step**, **Fix e Bug** e **Task** si
compilano a mano; in *Fix e Bug* si usa la stessa sigla `V2-xxx` di `BACKLOG.md`, in *Task* ogni
voce è divisa in attività `V2-xxx-Tnn` con categoria, dipendenze, criteri di accettazione e stato. Quando il codice cambia (un
endpoint, un test, una migration) va aggiornato il foglio corrispondente.

---

## 9. Dove sta cosa

| Cerchi... | Vai in... |
|---|---|
| Stato del progetto, regole di lavoro, decisioni di prodotto | questo file |
| Cosa resta da fare, segnalazioni dal locale | `BACKLOG.md` |
| Come si resetta il database, si applica una migration, si pubblica | `RUNBOOK.md` |
| Endpoint, architettura e note del backend | `GestoraWebApi/CLAUDE.md` |
| Pattern, routing e note del frontend | `gestora-frontend/CLAUDE.md` |
| Mappa del progetto foglio per foglio, diario, difetti, task | `TrackGestora.xlsx` (solo locale) |
| Storico delle versioni precedenti | `docs/archivio/` (indice nel suo `README.md`) |

### Il grafo del codice (graphify)

In `graphify-out/` c'è una mappa del codice generata automaticamente. Per domande sul codice
conviene partire da lì invece di cercare a mano nei file:

- `graphify query "<domanda>"` — la porzione di codice che riguarda la domanda
- `graphify path "<A>" "<B>"` — come sono collegate due cose
- `graphify explain "<concetto>"` — spiegazione mirata

Dopo aver modificato il codice: `graphify update .` (non costa nulla, legge solo i file).
